# 释-三世因果经

```text
尔时。阿难陀尊者。在灵山会上。一千二百五十人俱。阿难顶礼合掌。绕佛三匝。胡跪合掌。请问本师释迦牟尼佛。南阎浮提。
一切众生。末法时至。多生不善。不敬三宝。不重父母。无有三纲。五伦杂乱。贫穷下贱。六根不足。终日杀生害命。富贵贫穷。
亦不平等。是何果报。望世尊慈悲。愿为弟子一一解说。佛告阿难。与诸大弟子言。善哉。善哉。汝等谛听。吾当为汝等分明说之。
一切世间。男女老少。贫贱富贵。受苦无穷。享福不尽。皆是前生因果之报。以何所作故。先须孝敬父母。次要敬信三宝。三要戒杀放生。
四要念佛布施。能种后世福田。

佛说因果偈。云。

富贵皆由命。前世各修因。有人受持者。世世福禄深。

善男信女听言因。听念三世因果经。三世因果非小可。佛言真语莫非轻。

今生做官是何因。前世黄金装佛身。前世修来今世受。紫袍金带佛前求。

黄金装佛装自己。衣盖如来盖自身。莫说做官皆容易。前世不修何处来。

骑马坐轿为何因。前世修桥铺路人。穿绸穿缎为何因。前世施衣济贫人。

有食有穿为何因。前世茶饭施贫人。无食无穿为何因。前世未舍半分文。

高楼大厦为何因。前世施米上庵门。福禄具足为何因。前世造寺建凉亭。

相貌端庄为何因。前世鲜花供佛前。聪明智慧为何因。前世诵经念佛人。

娇妻妾美为何因。前世佛门结善缘。夫妻长守为何因。前世幢幡供佛前。

父母双全为何因。前世敬重孤独人。无父无母为何因。前世都是打鸟人。

多子多孙为何因。前世开笼放鸟人。养子不大为何因。前世皆是恨他人。

今生无子为何因。前世厌恨人儿孙。今生长寿为何因。前世买物多放生。

今生短命是何因。前世宰杀众生身。今生无妻为何因。前世偷奸人女妻。

今生守寡为何因。前世轻贱丈夫身。今生奴婢为何因。前世忘恩负义人。

今生眼明为何因。前世施油点佛灯。今生眼瞎为何因。前世多看淫书人。

今生缺口为何因。前世多说是非人。今生聋哑为何因。前世恶口骂双亲。

今生驼背为何因。前世讥笑拜佛人。今生曲手为何因。前世打过父母人。

今生曲脚为何因。前世破坏路桥人。今生牛马为何因。前世欠债不还人。

今生猪狗为何因。前世存心哄骗人。今生多病为何因。前世幸灾乐祸人。

今生健康为何因。前世施药救病人。今生坐牢为何因。前世见危不救人。

今生饿死为何因。前世笑骂乞丐人。被人毒死为何因。前世拦河毒鱼人。

零丁孤苦为何因。前世恶心侵算人。今生矮小为何因。前世鄙视各佣人。

今生吐血为何因。前世挑拨离间人。今生耳聋为何因。前世闻法不信真。

今生疮癫为何因。前世虐待畜生身。身生臭气为何因。前世妒忌他人荣。

今生吊死为何因。前世损人利己人。鳏寡孤独为何因。前世不爱妻儿人。

雷打火烧为何因。前世毁谤修行人。虎咬蛇伤为何因。前世多结冤仇人。

万般自作还自受。地狱受苦怨何人。莫道因果无人见。远在儿孙近在身。

不信三宝多施舍。但看眼前受福人。前世修来今生受。今生积德后荫人。

若人毁谤因果经。后世堕落失人身。有人信行因果经。福禄寿星照临门。

有人推介因果经。代代吉庆家道兴。有人常带因果经。凶灾横祸不临身。

有人讲说因果经。生生世世得聪明。有人读诵因果经。来生到处人恭敬。

有人印送因果经。来世便得帝王身。若问前世因果事。迦叶布施获金光。

若问后世因和果。善星谤法地狱因。若是因果无报应。目莲救母是何因。

若人深信因果经。同生西方极乐人。三世因果说不尽。龙天不亏善心人。

三宝门中福好修。一文喜舍万文收。与君寄在坚牢库。世世生生福不休。

若问前生事。今生受者是。若问后世事。今生做者是。
```