# 亢仓子（洞灵真经）

## 原文

[参考](https://ctext.org/wiki.pl?if=gb&res=829744&remap=gb)

## 阅读进度

## 全道

夫全其形生之人藏其身也，亦不厌深眇而已

圣人之于声色滋味也，利于性则取之，害于性则捐之。此全性之道也

好质白之物者以黑为污，好质黑之物者以白为污。吾又安知天下之正洁污哉！

体合于心，心合于气，气合于神，神合于无，其有介然之有

## 用道

天不可信，地不可信，人不可信，心不可信，惟道可信，贤主秀士岂知哉

知而辩之谓之识，知而不辨谓之道。

才多而好谦，贫贱而不谄，处劳而不为辱，贵富而益恭勤，可谓有德者也。




## 政道

是知天下不相信者，由主不勤明也。

人之情欲，生而恶死，欲安而恶危，欲荣而恶辱

凡为天下之务，莫大求士。士之待求，莫善通政。通政之善，莫若靖人。

夫服役乐业之谓顺，欢欣交通之谓和，贵德知耻之谓正，

浮堕之人不胜于顺，逆节之人不胜于和，奸邪之人不胜于正，顺和正三者，理国之宗也。

水旱由天，理乱由人。若人事和理，虽有水旱，无能为害

至理之世，山无伪隐，市无邪利，朝无侫禄。

## 君道

贤良正可待不可求，求得非贤也；苍生正可化不可刑，刑行非理也。

尧舜有为人主之勤，无为人主之欲，天下各得济其欲；有为人主之位，无为人主之心，故天下各得肆其心。

夫圣主之用人也，贵耳不闻之功，目不见之功，口不可道之功，而百姓畅然自理矣。




## 臣道

至理之世，官得人；不理之世，人得官。

古之清勤为国修政，今之清勤为身修名

## 贤道

自知有材识之人，外恭谨而内无忧。其于众也，和正而不狎，亲之则弥庄，疏之则退去而不怨，穷厄则以命自宽，荣达则以道自正。

智者不疑事，识者不疑人

太平之时，上士运其识，中士竭其耐，小人输其力。

君体道迈仁，布昭圣武，思辑光明，宽厚昌正，而众贤自至而求用，非为简核而得也

天下有道，则贤人不求而自至；天下无道，则非贤不求而自至

人主有道者寡，无道者众，天下贤人少，不肖者多

贤可以镇国，材可以理国。所谓镇者，和宁无为，人不知其力；所谓理者，勤率其事，人知所于德。

夫功成事毕，不徇封誉，恭退朴俭之谓贤；功成事毕，荣在禄誉，光扬满志之谓材

一贤统众材则有馀，众材度一贤犹不足。


## 顺训道

主信臣忠，百姓戴上，齐国之宝也

以未贤责众愚，未贤者以之亡；以未明责众迷，未明者以之伤。

## 农道

冬饱则身温，夏饱则身凉

## 兵道

夫兵之不可废，譬水火焉。善用之则为福，不善用之则为祸。

凡军欲其众也，心欲其一也，三军一心，则令可使无敌矣。

