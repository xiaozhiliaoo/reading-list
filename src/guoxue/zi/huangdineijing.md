# 黄帝内经

## 原文

[参考](https://ctext.org/huangdi-neijing/zhs)

# 素问

## 1.上古天真论

昔在黄帝，生而神灵，弱而能言，幼而徇齐，长而敦敏，成而登天

上古之人，其知道者，法于阴阳，和于术数，食饮有节，起居有常，不妄作劳，故能形与神俱，而尽终其天年，度百岁乃去。
今时之人不然也，以酒为浆，以妄为常，醉以入房，以欲竭其精，以耗散其真，不知持满，不时御神，务快其心，逆于生乐，起居无节，故半百而衰也。

上古有真人者，提挈天地，把握阴阳，呼吸精气，独立守神，肌肉若一，故能寿敝天地，无有终时，此其道生。
中古之时，有至人者，淳德全道，和于阴阳，调于四时，去世离俗，积精全神，游行天地之间，视听八达之外，此盖益其寿命而强者也，亦归于真人。
其次有圣人者，处天地之和，从八风之理，适嗜欲于世俗之间，无恚嗔之心，行不欲离于世，被服章，举不欲观于俗，外不劳形于事，内无思想之患，以恬愉为务，以自得为功，形体不敝，精神不散，亦可以百数。
其次有贤人者，法则天地，象似日月，辩列星辰，逆从阴阳，分别四时，将从上古合同于道，亦可使益寿而有极时。

## 2.四气调神大论

唯圣人从之，故身无奇病，万物不失，生气不竭。

夫四时阴阳者，万物之根本也。所以圣人春夏养阳，秋冬养阴，以从其根，故与万物沈浮于生长之门。逆其根，则伐其本，坏其真矣。

故阴阳四时者，万物之终始也，死生之本也，逆之则灾害生，从之则苛疾不起，是谓得道。

是故圣人不治已病，治未病，不治已乱，治未乱，此之谓也。

## 3.生气通天论

夫自古通天者生之本，本于阴阳天地之间，六合之内，其气九州九窍五藏十二节，皆通乎天气。

故圣人传精神，服天气，而通神明。

阳气者，精则养神，柔则养筋。

故风者，百病之始也，清静则肉腠闭拒，虽有大风苛毒，弗之能害，此因时之序也。

阴者，藏精而起亟也，阳者，卫外而为固也。

是以圣人陈阴阳，筋脉和同，骨髓坚固，气血皆从。如是，则内外调和，邪不能害，耳目聪明，气立如故。

凡阴阳之要，阳密乃固，两者不和，若春无秋，若冬无夏，因而和之，是谓圣度。

春伤于风，邪气留连，乃为洞泄。夏伤于暑，秋为痎疟。秋伤于湿，上逆而咳，发为痿厥。冬伤于寒，春必温病。四时之气，更伤五藏。

阴之所生，本在五味，阴之五宫，伤在五味。

是故谨和五味，骨正筋柔，气血以流，凑理以密，如是，则骨气以精，谨道如法，长有天命。

## 4.金匮真言论

八风发邪，以为经风，触五藏，邪气发病。所谓得四时之胜者，春胜长夏，长夏胜冬，冬胜夏，夏胜秋，秋胜春，所谓四时之胜也。

夫精者身之本也，故藏于精者春不病温。

阴中有阴，阳中有阳

夫言人之阴阳，则外为阳，内为阴。言人身之阴阳，则背为阳，腹为阴。

言人身之藏府中阴阳，则藏者为阴，府者为阳。肝心脾肺肾五藏，皆为阴。胆胃大肠小肠膀胱三焦六府，皆为阳。

故善为脉者，谨察五藏六府，一逆一从，阴阳表里，雌雄之纪，藏之心意，合心于精，非其人勿教，非其真勿授，是谓得道。

# 灵枢经

## 1.九针十二原

夫气之在脉也，邪气在上，浊气在中，清气在下。

皮肉筋脉，各有所处。病各有所宜。各不同形，各以任其所宜，无实无虚。损不足而益有馀，是谓甚病。

## 2.本输

是谓五藏六府之俞，五五二十五俞，六六三十六俞也。六府皆出足之三阳，上合于手者也。

肺合大肠，大肠者，传道之府。心合小肠，小肠者，受盛之府。
肝合胆，胆者中精之府。
脾合胃，胃者五谷之府。
肾合膀胱，膀胱者津液之府也。
少阳属肾，肾上连肺，故将两藏。
三焦者，中渎之府也，水道出焉，属膀胱，是孤之府也，是六府之所与合者。

## 3.小针解

其来不可逢者，气盛不可补也。其往不可追者，气虚不可写也。

所谓虚则实之者，气口虚而当补之也。满则泄之者，气口盛而当写之也。

## 4.邪气藏府病形

邪之中人也。无有常，中于阴则溜于府，中于阳则溜于经

阴之与阳也，异名同类，上下相会，经络之相贯，如环无端。邪之中人，或中于阴，或中于阳，上下左右，无有恒常，其故何也？

诸急者多寒；缓者多热；大者多气少血；小者血气皆少；滑者阳气盛，微有热；涩者多血、少气，微有寒

## 5.根结

有馀者写之，不足者补之，此之谓也

用针之要，在于知调阴与阳。调阴与阳，精气乃光，合形与气，使神内藏。

上工平气，中工乱脉，下工绝气危生。故曰：下工不可不慎也，必审五藏变化之病，五脉之应，经络之实虚，皮之柔粗，而后取之也。

## 6.寿夭刚柔

病在阴之阴者，刺阴之荥俞，病在阳之阳者，刺阳之合，病在阳之阴者，刺阴之经，病在阴之阳者，刺络脉

风寒伤形，忧恐忿怒伤气；气伤藏，乃病藏，寒伤形，乃应形；风伤筋脉，筋脉乃应。

形与气相任则寿，不相任则夭。皮与肉相果则寿，不相果则夭，血气经络胜形则寿，不胜形则夭。

平人而气胜形者寿；病而形肉脱，气胜形者死，形胜气者危矣。

## 7.官针

疾浅针深，内伤良肉，皮肤为痈；病深针浅，病气不写，支为大脓。病小针大，气写太甚，疾必为害；病大针小，气不泄写，亦复为败。

## 8.本神

何谓德、气、生、精、神、魂、魄、心、意、志、思、智、虑？请问其故？
天之在我者德也，地之在我者气也。德流气薄而生者也。故生之来谓之精；两精相搏谓之神；随神往来者谓之魂；并精而出入者谓之魄；所以任物者谓之心；
心有所忆谓之意；意之所存谓之志；因志而存变谓之思；因思而远慕谓之虑；因虑而处物谓之智。

智者之养生也，必顺四时而适寒暑，和喜怒而安居处，节阴阳而调刚柔。如是，则僻邪不至，长生久视。

凡刺之法，先必本于神。血、脉、营、气、精神，此五藏之所藏也。

## 9.终始

谨奉天道，请言终始。终始者，经脉为纪。

凡刺之道，气调而止，补阴写阳，音气益彰，耳目聪明。反此者，血气不行。

阴盛而阳虚，先补其阳，后写其阴而和之。阴虚而阳盛，先补其阴，后写其阳而和之。

从腰以上者，手太阴阳明皆主之；从腰以下者，足太阴阳明皆主之。

病在上者下取之；病在下者高取之；病在头者取之足；病在腰者取之腘。

病生于头者，头重；生于手者，臂重；生于足者，足重。治病者，先刺其病所从生者也。

深居静处，占神往来，闭户塞牖，魂魄不散，专意一神，精气之分，毋闻人声，以收其精，必一其神，令志在针。

## 10.经脉

人始生，先成精，精成而脑髓生，骨为干，脉为营，筋为刚，肉为墙，皮肤坚而毛发长，谷入于胃，脉道以通，血气乃行。

经脉者，所以能决死生、处百病、调虚实，不可不通。

盛则写之，虚则补之，热则疾之，寒则留之，陷下则灸之，不盛不虚，以经取之

经脉者，常不可见也，其虚实也，以气口知之。脉之见者，皆络脉也。

凡此十五络者，实则必见，虚则必下。视之不见，求之上下。人经不同，络脉亦所别也。

## 11.经别

余闻人之合于天道也，内有五藏，以应五音、五色、五时、五味、五位也；外有六府，以应六律。六律建阴阳诸经而合之十二月、十二辰、十二节、十二经水、
十二时、十二经脉者，此五藏六府之所以应天道。夫十二经脉者，人之所以生，病之所以成，人之所以治，病之所以起，学之所始，工之所止也。粗之所易，上之所难也。

## 12.经水

夫经水者，受水而行之；五藏者，合神气魂魄而藏之；六府者，受谷而行之，受气而扬之；经脉者，受血而营之。

天至高不可度，地至广不可量，此之谓也。且夫人生于天地之间，六合之内，此天之高，地之广也，非人力之所能度量而至也。
若夫八尺之士，皮肉在此，外可度量切循而得之，其死可解剖而视之。
其藏之坚脆，府之大小，谷之多少，脉之长短，血之清浊，气之多少，十二经之多血少气，与其少血多气，与其皆多血气，与其皆少血气，皆有大数。

## 13.经筋

足太阳之筋

足少阳之筋

足阳明之筋

足太阴之筋

足少阴之筋

足厥阴之筋

手太阳之筋

手少阳之筋

手阳明之筋

手太阴之筋

手心主之筋

手少阴之筋


## 14.骨度

此众人骨之度也，所以立经脉之长短也。是故视其经脉之在于身也，其见浮而坚，其见明而大者，多血，细而沉者，多气也

## 15.五十营

天周二十八宿，宿三十六分；人气行一周，千八分，日行二十八宿。人经脉上下左右前后二十八脉，周身十六丈二尺，以应二十八宿。

所谓交通者，并行一数也。故五十营备，得尽天地之寿矣，凡行八百一十丈也。

## 16.营气

营气之道，内谷为宝。谷入于胃，乃传之肺，流溢于中，布散于外，精专者，行于经隧，常营无已，终而复始，是谓天地之纪。

营气之所行也，逆顺之常也。

## 17.脉度

经脉为里，支而横者为络，络之别者为孙，盛而血者疾诛之，盛者写之，虚者饮药以补之。五藏常内阅于上七窍也。

阴脉荣其藏，阳脉荣其府，如环之无端，莫知其纪，终而复始，其流溢之气，内溉藏府，外濡腠理。

五藏常内阅于上七窍也。
故肺气通于鼻，肺和则鼻能知臭香矣；
心气通于舌，心和则舌能知五味矣；
肝气通于目，肝和则目能辨五色矣；
脾气通于口，脾和则口能知五谷矣；
肾气通于耳，肾和则耳能闻五音矣。
五藏不和，则七窍不通；六府不合则留为痈。

## 18.营卫生会

人受气于谷，谷入于胃，以传与肺，五藏六府，皆以受气，其清者为营，浊者为卫，营在脉中，卫在脉外

壮者之气血盛，其肌肉滑，气道通，营卫之行不失其常，故昼精而夜瞑。
老者之气血衰，其肌肉枯，气道涩，五藏之气相搏，其营气衰少而卫气内伐，故昼不精，夜不瞑。

营出于中焦，卫出于下焦。

营卫者，精气也，血者，神气也，故血之与气，异名同类焉。故夺血者无汗，夺汗者无血，故人生有两死而无两生。

余闻上焦如雾，中焦如沤，下焦如渎，此之谓也。

## 19.四时气

夫四时之气，各不同形，百病之起，皆有所生，灸刺之道，何者为定？

睹其色，察其以，知其散复者，视其目色，以知病之存亡也。

## 20.五邪

邪在心，则病心痛，喜悲时眩仆；视有馀不足而调之其输也。

## 21.寒热病

春取络脉，夏取分腠，秋取气口，冬取经输。凡此四时，各以时为齐。络脉治皮肤，分腠治肌肉，气口治筋脉，经输治骨髓。

## 22.癞狂病

少气，身漯漯也，言吸吸也，骨酸体重，懈惰不能动，补足少阴。短气息短，不属，动作气索，补足少阴，去血络也。

## 23.热病

偏枯，身偏不用而痛，言不变，志不乱，病在分腠之间，巨针取之，益其不足，损其有馀，乃可复也。

## 24.厥病

真头痛，头痛甚，脑尽痛，手足寒至节，死不治。

## 25.病本

病发而有馀，本而标之，先治其本，后治其标；病发而不足，标而本之，先治其标，后治其本，谨详察间甚，以意调之，间者并行，甚为独行

先病而后中满者，治其标；先病后泄者，治其本；

## 26.杂病

齿痛，不恶清饮，取足阳明；恶清饮，取手阳明。

喜怒而不欲食，言益小，刺足太阴；怒而多言，刺足少阳。

## 27.周痹

周痹者，在于血脉之中，随脉以上，随脉以下，不能左右，各当其所。

风寒湿气，客于外分肉之间，迫切而为沫，沫得寒则聚，聚则排分肉而分裂也，分裂则痛，痛则神归之，神归之则热，热则痛解，痛解则厥，厥则他痹发，发则如是。

## 28.口问

夫百病之始生也，皆生于风雨寒暑，阴阳喜怒，饮食居处，大惊卒恐。则血气分离，阴阳破败，经络厥绝，脉道不通，阴阳相逆，卫气稽留，经脉虚空，血气不次，乃失其常。

心者，五藏六府之主也；目者，宗脉之所聚也，上液之道也；口鼻者，气之门户也。故悲哀愁忧则心动，心动则五藏六府皆摇，摇则宗脉感，宗脉感则液道开，液道开，故泣涕出焉。
液者，所以灌精濡空窍者也，故上液之道开则泣，泣不止则液竭；液竭则精不灌，精不灌则目无所见矣，故命曰夺精。补天柱经侠颈。

凡此十二邪者，皆奇邪之走空窍者也。故邪之所在，皆为不足。
故上气不足，脑为之不满，耳为之苦鸣，头为之苦倾，目为之眩。
中气不足，溲便为之变，肠为之苦鸣。
下气不足，则乃为痿厥心悗。补足外踝下留之。

## 29.师传

治民与自治，治彼与治此，治小与治大，治国与治家，未有逆而能治之也，夫惟顺而已矣。顺者，非独阴阳脉，论气之逆顺也，百姓人民皆欲顺其志也。

入国问俗，入家问讳，上堂问礼，临病人问所便。

食饮者，热无灼灼，寒无沧沧。寒温中适，故气将持，乃不致邪僻也。

## 30.决气

人有精、气、津、液、血、脉，余意以为一气耳，今乃辨为六名，余不知其所以然。

两神相搏，合而成形，常先身生，是谓精。
何谓气？歧伯曰：上焦开发，宣五谷味，熏肤、充身、泽毛，若雾露之溉，是谓气。
何谓津？歧伯曰：腠理发泄，汗出溱溱，是谓津。
何谓液？歧伯曰：谷入气满，淖泽注于骨，骨属屈伸，泄泽补益脑髓，皮肤润泽，是谓液。
何谓血？歧伯曰：中焦受气，取汁变化而赤，是谓血。
何谓脉？歧伯曰：壅遏营气，令无所避，是谓脉。

## 31.肠胃

## 32.平人绝谷

胃满则肠虚，肠满则胃虚，更虚更满，故气得上下，五藏安定，血脉和利，精神乃居，故神者，水谷之精气也。

## 33.海论

人有髓海，有血海，有气海，有水谷之海，凡此四者，以应四海也。

审守其俞，而调其虚实，无犯其害，顺者得复，逆者必败。

## 34.五乱

有道以来，有道以去，审知其道，是谓身宝

徐入徐出，谓之导气。补写无形，谓之同精。是非有馀不足也，乱气之相逆也。

## 35.胀论

凡此诸胀者，其道在一，明知逆顺，针数不失，写虚补实，神去其室，致邪失正，真不可定，粗之所败，谓之天命；补虚写实，神归其室，久塞其空，谓之良工。

## 36.五癃津液别

水谷皆入于口，其味有五，各注其海。津液各走其道，故三焦出气，以温肌肉，充皮肤，为其津，其流而不行者为液。

五藏六府，心为之主，耳为之听，目为之候，肺为之相，肝为之将，脾为之卫，肾为之主外。

## 37.五阅五使

鼻者，肺之官也；目者，肝之官也；口唇者，脾之官也；舌者，心之官也；耳者，肾之官也。

## 38.逆顺肥瘦

圣人之为道者，上合于天，下合于地，中合于人事，必有明法，以起度数，法式检押，乃后可传焉。

窘乎哉！圣人之为道也。明于日月，微于毫厘，其非夫子，孰能道之也。

## 39.血络论

阴阳之气，其新相得而未和合，因而写之，则阴阳俱脱，表里相离，故脱色而苍苍然。

## 40.阴阳清浊

受谷者浊，受气者清。清者注阴，浊者注阳。浊而清者，上出于咽，清而浊者，则下行。清浊相干，命曰乱气。

## 41.阴阳系日月

腰以上为天，腰以下为地，故天为阳，地为阴，故足之十二经脉，以应十二月，月生于水，故在下者为阴；手之十指，以应十日，日主火，故在上者为阳。

夫阴阳者，有名而无形，故数之可十，离之可百，散之可千，推之可万，此之谓也。

## 42.病传

诸病以次相传，如是者，皆有死期，不可刺也；间一藏及二、三、四藏者，乃可刺也。

要乎哉问也，昭乎其如日醒，窘乎其如夜瞑，能被而服之，神与俱成，毕将服之，神自得之，生神之理，可著于竹帛，不可传于子孙

## 43.淫邪发梦

正邪从外袭内，而未有定舍，反淫于藏，不得定处，与营卫俱行，而与魂魄飞扬，使人卧不得安而喜梦；

气淫于府，则有馀于外，不足于内；气淫于藏，则有馀于内，不足于外。

## 44.顺气一日分为四时

夫百病之所始生者，必起于燥温、寒暑、风雨、阴阳、喜怒、饮食、居处，气合而有形，得脏而有名，余知其然也。

夫百病者，多以旦慧昼安，夕加夜甚，何也？岐伯曰：四时之气使然。

春生，夏长，秋收，冬藏，是气之常也，人亦应之，以一日分为四时，朝则为春，日中为夏，日入为秋，夜半为冬。

# 45.外揣

夫治国者，夫惟道焉，非道，何可小大深浅，杂合而为一乎。

## 46.五变

余闻百疾之始期也，必生于风雨寒暑，循毫毛而入腠理，或复还，或留止，或为风肿汗出，或为消瘅，或为寒热，或为留痹，或为积聚。

夫天之生风者，非以私百姓也，其行公平正直，犯者得之，避者得无殆，非求人而人自犯之。

## 47.本藏

人之血气精神者，所以奉生而周于性命者也；
经脉者，所以行血气而营阴阳、濡筋骨，利关节者也；
卫气者，所以温分肉，充皮肤，肥腠理，司开阖者也；
志意者，所以御精神，收魂魄，适寒温，和喜怒者也。

五藏者，所以藏精神血气魂魄者也；六府者，所以化水谷而行津液者也。

视其外应，以知其内藏，则知所病矣

血和则经脉流行，营复阴阳，筋骨劲强，关节清利矣；
卫气和则分肉解利，皮肤调柔，腠理致密矣；
志意和则精神专直，魂魄不散，悔怒不起，五藏不受邪矣；
寒温和则六府化谷，风痹不作，经脉通利，肢节得安矣，此人之常平也。

五藏者，所以参天地，副阴阳，而运四时，化五节者也；

五藏六府，邪之舍也，请言其故。
五藏皆小者，少病，苦憔心，大愁扰；
五藏皆大者，缓于事，难使以扰。
五藏皆高者，好高举措；
五藏皆下者，好出人下。
五藏皆坚者，无病；
五藏皆脆者，不离于病。
五藏皆端正者，和利得人心；
五藏皆偏倾者，邪心而善盗，不可以为人平，反复言语也。

## 48.禁服

凡刺之理，经脉为始，营其所行，知其度量，内刺五藏，外刺六府，审察卫气，为百病母，调其虚实，虚实乃止，写其血络，血尽不殆矣。

未满而知约之以为工，不可以为天下师。

寸口主中，人迎主外，两者相应，俱往俱来，若引绳大小齐等。春夏人迎微大，秋冬寸口微大，如是者，名曰平人。

## 49.五色

人迎盛坚者，伤于寒，气口盛坚者，伤于食。

青为肝，赤为心，白为肺，黄为脾，黑为肾。肝合筋，心合脉，肺合皮，脾合肉，肾合骨也

明堂者，鼻也；阙者，眉间也；庭者，颜也；蕃者，颊侧也；蔽者，耳门也。其间欲方大，去之十步，皆见于外，如是者寿，必中百岁。

## 50.论勇

春青风，夏阳风，秋凉风，冬寒风。凡此四时之风者，其所病各不同形。

酒者，水谷之精，熟谷之液也，其气慓悍，其入于胃中，则胃胀，气上逆，满于胸中，肝浮胆横，当是之时，固比于勇士，气衰则悔。与勇士同类，不知避之，名曰酒悖也。

夫忍痛与不忍痛者，皮肤之薄厚，肌肉之坚脆，缓急之分也，非勇怯之谓也。

夫勇士之不忍痛者，见难则前，见痛则止；
夫怯士之忍痛者，闻难则恐，遇痛不动。
夫勇士之忍痛者，见难不恐，遇痛不动；
夫怯士之不忍痛者，见难与痛，目转面盻，恐不能言，失气，惊，颜色变化，乍死乍生。

## 51.背腧

五藏之腧，出于背者

## 52.卫气

其浮气之不循经者，为卫气；其精气之行于经者，为营气。

能别阴阳十二经者，知病之所生；
候虚实之所在者，能得病之高下；
知六府之气街者，能知解结契绍于门户；
能知虚石之坚软者，知补写之所在；
能知六经标本者，可以无惑于天下。

## 53.论痛

人之骨强、筋弱、肉缓、皮肤厚者，耐痛，其于针石之痛火焫亦然。

同时而伤，其身多热者，易已；多寒者，难已。

## 54.天年

以母为基，以父为楯；失神者死，得神者生也。

血气已和，营卫已通，五藏已成，神气舍心，魂魄毕具，乃成为人。

五藏坚固，血脉和调，肌肉解利，皮肤致密，营卫之行，不失其常，呼吸微徐，气以度行，六府化谷，津液布扬，各如其常，故能长久。

人生十岁，五藏始定，血气已通，其气在下，故好走；
二十岁，血气始盛肌肉方长，故好趋；
三十岁，五藏大定，肌肉坚固，血脉盛满，故好步；
四十岁，五藏六府十二经脉，皆大盛以平定，腠理始疏，荥货颓落，发颇斑白，平盛不摇，故好坐；
五十岁，肝气始衰，肝叶始薄，胆汁始减，目始不明；
六十岁，心气始衰，若忧悲，血气懈惰，故好卧；
七十岁，脾气虚，皮肤枯；
八十岁，肺气衰，魄离，故言善误；
九十岁，肾气焦，四藏经脉空虚；
百岁，五藏皆虚，神气皆去，形骸独居而终矣。

## 55.逆顺

兵法曰：无迎逢逢之气，无击堂堂之阵。刺法曰：无刺熇熇之热，无刺漉漉之汗，无刺浑浑之脉，无刺病与脉相逆者。

上工治未病，不治已病，此之谓也。

## 56.五味

胃者，五藏六府之海也，水谷皆入于胃，五藏六府，皆禀气于胃。

肝病禁辛，心病禁咸，脾病禁酸，肾病禁甘，肺病禁苦。

## 57.水胀

先写其胀之血络，后调其经，刺去其血血络也。

## 58.贼风

其所从来者微，视之不见，听而不闻，故似鬼神。

先巫者，因知百病之胜，先知其病之所从生者，可祝而已也。

## 59.卫气失常

色起两眉薄泽者，病在皮；唇色青黄赤白黑者，病在肌肉；营气濡然者，病在血气；目色青黄赤白黑者，病在筋；耳焦枯受尘垢，病在骨。

夫百病变化，不可胜数，然皮有部，肉有柱，血气有输，骨有属。

膕肉坚，皮满者，肥。膕肉不坚，皮缓者，膏。皮肉不相离者，肉。

必先别其三形，血之多少，气之清浊，而后调之，治无失常经。是故膏人纵腹垂腴，肉人者，上下容大，脂人者，虽脂不能大者。

夫病变化，浮沉深浅，不可胜究，各在其处，病间者浅之，甚者深之，间者小之，甚者众之，随变而调气，故曰上工。

## 60.玉版

圣人自治于未有形也，愚者遭其已成也。

人之所受气者，谷也。谷之所注者，胃也。胃者，水谷气血之海也。海之所行云气者，天下也。胃之所出气血者，经隧也。而隧者，五藏六府之大络也，迎而夺之而已矣。

夫大于针者，惟五兵者焉，五兵者死之备也，非生之具。且夫人者，天地之镇也，其不可不参乎？夫治民者，亦唯针焉。夫针之与五兵，其孰小乎？

## 61.五禁

何谓五禁？歧伯曰：禁其不可刺也

余闻刺有五夺。歧伯曰：无写其不可夺者也。

余闻刺有五过。歧伯曰：补写无过其度。

余闻刺有五逆。歧伯曰：病与脉相逆，命曰五逆

余闻刺有九宜。歧伯曰：明知九针之论，是谓九谊。

## 62.动输

胃为五藏六府之海，其清气上注于肺，肺气从太阴而行之，其行也，以息往来，故人一呼，脉再动，一吸脉亦再动，呼吸不已，故动而不止。

所谓如环无端，莫知其纪，终而复始，此之谓也。

## 63.五味论

五味入于口也，各有所走，各有所病，
酸走筋，多食之，令人癃；
咸走血，多食之，令人渴；
辛走气，多食之，令人洞心；
苦走骨，多食之，令人变呕；
甘走肉，多食之，令人挽心。

## 64.阴阳二十五人

故五形之人二十五变者，众之所以相欺者是也。

形胜色，色胜形者，至其胜时年加，感则病行，失则忧矣。形色相得者，富贵大乐。





















