# 列子-沖虚真经

## 出版书籍

列子资治，王蒙谈列子，列子集释，列子臆说

## 原文

[参考](https://ctext.org/liezi/zhs)

## 列子中的寓言故事

愚公移山、夸父逐日、小儿辩日、扁鹊捩心、

纪昌学射、余音绕梁、高山流水、疑邻盗斧、

歧路亡羊、杞人忧天、男尊女卑、宋人学盗、

朝三暮四、野人献曝、鹏程万里、鸥鹭忘机、

累块积苏、齐人攫金、列子御风、妻不识夫、

佝偻承蜩、詹何善钓、穆王西游、神剑无伤、

偃师献技、薛谭学讴、方九皋相马、造父学御、

大禹迷途、殷汤问夏革、黄帝神游、匏巴鼓琴、

耳视目听、蕉叶覆鹿、华子病忘、莫有觉者、

伯昏临渊、商丘诚信、粱鸯饲虎、津人撮舟、

吕梁济水、季咸知人、逆旅二妾、纪渻木鸡、

荣启期三乐、

## 出现人物

伯昏瞀人，壶子，鬻子，壶丘子林，

## 1.天瑞

有生不生，有化不化。不生者能生生，不化者能化化。生者不能不生，化者不能不化，故常生常化。常生常化者，无时不生，无时不化。阴阳尔，四时尔，
不生者疑独，不化者往复。往复，其际不可终；疑独，其道不可穷。

有太易，有太初，有太始，有太素。太易者，未见气也：太初者，气之始也；太始者，形之始也；太素者，质之始也。

气形质具而未相离，故曰浑沦。浑沦者，言万物相浑沦而未相离也。视之不见，听之不闻，循之不得，故曰易也。易无形埒，易变而为一，一变而为七，七变而为九。
九变者，究也，乃复变而为一。一者，形变之始也。清轻者上为天，浊重者下为地，冲和气者为人；故天地含精，万物化生。

天地无全功，圣人无全能，万物无全用

形动不生形而生影，声动不生声而生响，无动不生无而生有

人自生至终，大化有四：婴孩也，少壮也，老耄也，死亡也。
其在婴孩，气专志一，和之至也；物不伤焉，德莫加焉。
其在少壮，则血气飘溢，欲虑充起；物所攻焉，德故衰焉。
其在老耄，则欲虑柔焉；礼将休焉，物莫先焉；虽未及婴孩之全，方于少壮，间矣。
其在死亡也，则之于息焉，反其极矣。

天职生覆，地职形载，圣职教化，物职所宜。然则天有所短，地有所长，圣有所否，物有所通。
生覆者不能形载，形载者不能教化，教化者不能违所宜，宜定者不出所位。
故天地之道，非阴则阳；圣人之教，非仁则义；万物之宜，非柔则刚：此皆随所宜而不能出所位者也。
故有生者，有生生者；有形者，有形形者；有声者，有声声者；有色者，有色色者；有味者，有味味者。
生之所生者死矣，而生生者未尝终；
形之所形者实矣，而形形者未尝有；
声之所声者闻矣，而声声者未尝发；
色之所色者彰矣，而色色者未尝显；
味之所味者尝矣，而味味者未尝呈：皆无为之识也。
能阴能阳，能柔能刚，能短能长，能员能方，能生能死，能暑能凉，能浮能沈，能宫能商，能出能没，能玄能黄，能甘能苦，能膻能香。
无知也，无能也，而无不知也，而无不能也。

万物皆出于机，皆入于机

人久入于机。

形动不生形而生影，声动不生声而生响，无动不生无而生有。

道终乎本无始，进乎本不久。有生则复于不生，有形则复于无形。不生者，非本不生者也；无形者，非本无形者也。

精神入其门，骨骸反其根，我尚何存？

死之与生，一往一反。故死于是者，安知不生于彼？故吾知其不相若矣。吾又安知营营而求生非惑乎？亦又安知吾今之死不愈昔之生乎？

人自生至终，大化有四：婴孩也，少壮也，老耄也，死亡也

或谓子列子曰：“子奚贵虚？”列子曰：“虚者无贵也。”

物损于彼者盈于此，成于此者亏于彼。损盈成亏，随世随死。往来相接，闲不可省，畴觉之哉？

死之与生，一往一反。故死于是者，安知不生于彼？故吾知其不相若矣。吾又安知营营而求生非惑乎？亦又安知吾今之死不愈昔之生乎？

人胥知生之乐，未知生之苦；知老之惫，未知老之佚；知死之恶，未知死之息也

言天地坏者亦谬，言天地不坏者亦谬。坏与不坏，吾所不能知也。虽然，彼一也，此一也。故生不知死，死不知生；来不知去，去不知来。坏与不坏，吾何容心哉？

是天地之委形也。生非汝有，是天地之委和也。性命非汝有，是天地之委顺也。孙子非汝有，是天地之委蜕也。故行不知所往，处不知所持，食不知所以。

若一身庸非盗乎？盗阴阳之和以成若生，载若形；况外物而非盗哉？诚然，天地万物不相离也；仞而有之，皆惑也。国氏之盗，公道也，故亡殃；若之盗，私心也，
故得罪。有公私者，亦盗也；亡公私者，亦盗也。公公私私，天地之德。知天地之德者，孰为盗邪？孰为不盗邪？



## 2.黄帝

朕之过淫矣。养一己其患如此，治万物其患如此。

国无师长，自然而已。其民无嗜欲，自然而已。

不知乐生，不知恶死，故无夭殇；不知亲己，不知踈物，故无爱憎；不知背逆，不知向顺，故无利害；都无所爱惜，都无所畏忌。

入水不溺，入火不热。

斫挞无伤痛，指掷无痟痒。乘空如履实，寝虚若处床。

云雾不硋其视，雷霆不乱其听，美恶不滑其心，山谷不踬其步，神行而已。

山上有神人焉，吸风饮露，不食五谷；心如渊泉，形如处女，不偎不爱，仙圣为之臣；不畏不怒，愿悫为之使；不施不惠，而物自足；不聚不敛，而己无愆。
阴阳常调，日月常明，四时常若，风雨常均，字育常时，年谷常丰；而土无札伤，人无夭恶，物无疵厉，鬼无灵响焉。

列子师老商氏，友伯高子；进二子之道，乘风而归。

心凝形释，骨肉都融

壹其性，养其气，含其德，以通乎物之所造；

死生惊惧，不入乎其胸，是故遌物而不慑。

圣人藏于天，故物莫之能伤也。

天下有常胜之道，有不常胜之道。常胜之道曰柔，常不胜之道曰强。二者亦知，而人未之知。

亡，吾无道。吾始乎故，长乎性，成乎命，与赍俱入，与汩偕出，从水之道而不为私焉。此吾所以道之也。

至言去言，至为无为；齐智之所知，则浅矣

向吾示之以未始出吾宗。吾与之虚而猗移，不知其谁何，因以为茅靡，因以为波流，故逃也。

列子自以为未始学而归，三年不出，为其妻爨，食狶如食人，于事无亲，雕瑑复朴，块然独以其形立，㤋然而封戎，壹以是终。

其美者自美，吾不知其美也；其恶者自恶，吾不知其恶也。

强，先不己若者；柔先出于己者。先不己若者，至于若己，则殆矣。先出于己者，亡所殆矣。以此胜一身若徒，以此任天下若徒，谓不胜而自胜，不任而自任也。

状不必童，而智童；智不必童，而状童。圣人取童智而遗童状，众人近童状而䟽童智。

众人守一状以求至智，未可几也。

## 3.周穆王

有生之气，有形之状，尽幻也。造化之所始，阴阳之所变者，谓之生，谓之死。穷数达变，因形移易者，谓之化，谓之幻。造物者其巧妙，其功深，固难穷难终。
因形者其巧显。其功浅，故随起随灭。知幻化之不异生死也，始可与学幻矣。

善为化者，其道密庸，其功同人。五帝之德，三王之功，未必尽智勇之力，或由化而成。孰测之哉？

觉有八徵，梦有六候。

甚饱则梦与，甚饥则梦取

不识感变之所起者，事至则惑其所由然，识感变之所起者，事至则知其所由然。知其所由然则无所怛。

一体之盈虚消息，皆通于天地，应于物类。

神遇为梦，形接为事。故昼想夜梦，神形所遇。故神凝者想梦自消。信觉不语，信梦不达，物化之往来者也。古之真人，其觉自忘，其寝不梦，几虚语哉？

一觉一寐，以为觉之所为者实，梦之所见者妄

曩吾忘也，荡荡然不觉天地之有无。今顿识，既往数十年来，存亡得失、哀乐好恶，扰扰万绪起矣。吾恐将来之存亡得失哀乐好恶之乱吾心如此也，须臾之忘，可复得乎？

汝庸知汝子之迷乎？今天下之人，皆惑于是非，昏于利害。同疾者多，固莫有觉者。且一身之迷，不足倾一家；一家之迷，不足倾一乡；一乡之迷，不足倾一国；一国之迷，不足倾天下；天下尽迷，孰倾之哉？向使天下之人，其心尽如汝子，汝则反迷矣。哀乐声色臭味是非，孰能正之？

## 4.仲尼

知乐天知命之无忧，未知乐天知命有忧之大

夫乐而知者，非古人之所谓乐知也。无乐无知，是真乐真知；故无所不乐，无所不知，无所不忧，无所不为。

知乐天知命之无忧，未知乐天知命有忧之大也

体合于心，心合于气，气合于神，神合于无

西方之人，有圣者焉，不治而不乱，不言而自信，不化而自行，荡荡乎民无能名焉

回能仁而不能反。赐能辩而不能讷，由能勇而不能怯，师能庄而不能同

人之游也，观其所见；我之游也，观其所变

得意者无言，进知者亦无言。用无言为言亦言，无知为知亦知。无言与不言，无知与不知，亦言亦知。亦无所不言，亦无所不知；亦无所言，亦无所知。如斯而已。汝奚妄骇哉？

不觉形之所倚，足之所履，心之所念，言之所藏。如斯而已。则理无所隐矣。

游其至乎！至游者不知所适；至观者不知所眡，物物皆游矣，物物皆观矣，是我之所谓游，是我之所谓观也

无所由而常生者道也。由生而生，故虽终而不亡，常也。由生而亡，不幸也。有所由而常死者，亦道也。由死而死，故虽未终而自亡者，亦常。由死而生，幸也。
故无用而生谓之道，用道得终谓之常；有所用而死者亦谓之道，用道而得死者亦谓之常。

目将眇者先睹秋毫；耳将聋者先闻蚋飞；口将爽者先辨淄渑；鼻将窒者先觉焦朽；体将僵者先亟犇佚；心将迷者先识是非：故物不至者则不反。

在己无居，形物其箸，其动若水，其静若镜，其应若响

物自违道，道不违物。善若道者，亦不用耳，亦不用目，亦不用力，亦不用心。

亦非有心者所能得远，亦非无心者所能得近。唯默而得之而性成之者得之。知而亡情，能而不为，真知真能也。发无知，何能情？发不能，何能为？聚块也，积尘也，虽无为而非理也。

物自违道，道不违物

## 5.汤问

虽然形气异也，性钧已，无相易已。生皆全已，分皆足已。吾何以识其巨细？何以识其修短？何以识其同异哉？”

无极之外，复无无极，无尽之中，复无无尽。无极复无无极，无尽复无无尽

有不待神灵而生，不待阴阳而形，不待日月而明，不待杀戮而夭，不待将迎而寿，不持五谷而食，不待缯纩而衣，不待舟车而行。其道自然，非圣人之所通也。

人性婉而从，物不竞不争。柔心而弱骨，不骄不忌；长幼侪居，不君不臣；男女杂游，不媒不聘；缘水而居，不耕不稼；土气温适，不织不衣；百年而死，不夭不病。

默而得之，性而成之

均，天下之至理也，连于形物亦然

汝志强而气弱，故足于谋而寡于断。齐婴志弱而气强，故少于虑而伤于专

伯牙善鼓琴，钟子期善听

视小如大，视微如著

方昼则见影而不见光，方夜见光而不见形

## 6.力命

生我者父母，知我者鲍叔也！

可以生而生，天福也；可以死而死，天福也。可以生而不生，天罚也；可以死而不死，天罚也。
可以生，可以死，得生得死，有矣；不可以生，不可以死，或死或生，有矣。

自然者，默之成之，平之宁之，将之迎之.

生非贵之所能存，身非爱之所能厚；生亦非贱之所能夭，身亦非轻之所能薄。
故贵之或不生，贱之或不死；爱之亦不厚，轻之或不薄。此似反也，非反也；此自生自死，自厚自薄。
或贵之而生，或贱之而死；或爱之而厚，或轻之而薄。此似顺也，非顺也，此亦自生自死，自厚自薄。

夫信命者亡寿夭，信理者亡是非；信心者亡逆顺信性者亡安危

独往独来，独出独入，孰能碍之？

死生自命也，贫穷自时也。怨夭折者，不知命者也；怨贫穷者，不知时者也。

非其名也，莫如静，莫如虚。静也虚也，得其居矣；取也与也，失其所矣。

物损于彼者盈于此，成于此者亏于彼

损盈成亏，随世随死。

杞国有人，忧天地崩坠，身亡所寄，废寝食者。

言天地坏者亦谬，言天地不坏者亦谬。坏与不坏，吾所不能知也。虽然，彼一也，此一也。
故生不知死，死不知生；来不知去，去不知来。坏与不坏，吾何容心哉？

是天地之委形也。生非汝有，是天地之委和也。性命非汝有，是天地之委顺也。
孙子非汝有，是天地之委蜕也。故行不知所往，处不知所持，食不知所以。

农赴时，商趣利，工追术，仕逐势，势使然也。然农有水旱，商有得失，工有成败，仕有遇否，命使然也。

## 7.杨朱

太古之人，知生之暂来，知死之暂往，故从心而动，不违自然所好，当身之娱，非所去也，故不为名所观。

生非所生，死非所死，贤非所贤，愚非所愚，贵非所贵，贱非所贱

可在乐生，可在逸身。故善乐生者不窭，善逸身者不殖。

生相怜，死相捐

肆之而已，勿壅勿阏

恣耳之所欲听，恣目之所欲视，恣鼻之所欲向，恣口之所欲言，恣体之所欲安，恣意之所欲行。

夫善治外者，物未必治，而身交苦；善治内者，物未必乱，而性交逸

将治大者不治细，成大功者不成小，此之谓矣。

贤愚、好丑、成败、是非，无不消灭，但遟速之闲耳

人者，爪牙不足以供守卫，肌肤不足以自捍御，趋走不足以逃利害，无毛羽以御寒暑，必将资物以为养，性任智而不恃力。

有名则尊荣，亡名则卑辱；尊荣则逸乐，卑辱则忧苦.

## 8.说符

圣人不察存亡，而察其所以然

圣人恃道化而不恃智巧

理无常是，事无常非

先日所用，今或弃之；今之所弃，后或用之。此用与不用，无定是非也。

凡得时者昌，失时者亡。

察见渊鱼者不祥，智料隐匿者有殃

未尝闻身治而国乱者也，又未尝闻身乱而国治者也。故本在身，不敢对以末

大道以多岐亡羊，学者以多方丧生。学非本不同，非本不一，而末异若是。唯归同反一，为亡得丧。

行善不以为名而名从之；名不与利期而利归之；利不与争期而争及之：故君子必慎为善。

天地万物，与我并生类也。类无贵贱，徒以小大智力而相制，迭相食；非相为而生之。人取可食者而食之，岂天本为人生之？