# 荀子

## 原文

[参考](https://ctext.org/xunzi/zhs)

## 阅读进度

*https://ctext.org/xunzi/ru-xiao/zhs*

## 生僻字

囋，楛，蝡


## 劝学

君子博学而日参省乎己，则智明而行无过矣

君子生非异也，善假于物也

不登高山，不知天之高也；不临深溪，不知地之厚也；不闻先王之遗言，不知学问之大也

神莫大于化道，福莫长于无祸

言有招祸也，行有招辱也，君子慎其所立乎

锲而舍之，朽木不折；锲而不舍，金石可镂

无冥冥之志者，无昭昭之明；无惛惛之事者，无赫赫之功

其数则始乎诵经，终乎读礼；其义则始乎为士，终乎为圣人

礼之敬文也，乐之中和也，诗书之博也，春秋之微也，在天地之间者毕矣

君子之学也，入乎耳，著乎心，布乎四体，形乎动静。小人之学也，入乎耳，出乎口；口耳之间，则四寸耳，曷足以美七尺之躯哉！

古之学者为己，今之学者为人。

君子之学也，以美其身；小人之学也，以为禽犊

学莫便乎近其人

故未可与言而言，谓之傲；可与言而不言，谓之隐；不观气色而言，谓之瞽。故君子不傲、不隐、不瞽，谨顺其身

目好之五色，耳好之五声，口好之五味，心利之有天下

君子知夫不全不粹之不足以为美也，故诵数以贯之，思索以通之，为其人以处之，除其害者以持养之

问楛者，勿告也；告楛者，勿问也；说楛者，勿听也。有争气者，勿与辩也。

故礼恭，而后可与言道之方；辞顺，而后可与言道之理；色从而后可与言道之致。

事两君者不容。目不能两视而明，耳不能两听而聪

## 修身

人无礼则不生，事无礼则不成，国家无礼则不宁

见善，修然必以自存也；见不善，愀然必以自省也。

是是非非谓之智，非是是非谓之愚

伤良曰谗，害良曰贼。是谓是，非谓非曰直。窃货曰盗，匿行曰诈，易言曰诞。多闻曰博，少闻曰浅。多见曰闲，少见曰陋。难进曰偍，易忘曰漏。少而理曰治，多而乱曰秏

趣舍无定谓之无常。保利弃义谓之至贼。

凡治气养心之术，莫径由礼，莫要得师，莫神一好。

君子役物，小人役于物

劳苦之事则争先，饶乐之事则能让

好法而行，士也；笃志而体，君子也；齐明而不竭，圣人也。

内省而外物轻矣

身劳而心安，为之；利少而义多，为之

## 不苟

礼义之谓治，非礼义之谓乱也。故君子者，治礼义者也，非治非礼义者也。

新浴者振其衣，新沐者弹其冠，人之情也

君子养心莫善于诚，致诚则无它事矣。

诚心守仁则形，形则神，神则能化矣。诚心行义则理，理则明，明则能变矣。

行无常贞，唯利所在，无所不倾，若是则可谓小人矣。

公生明，偏生暗，端悫生通，诈伪生塞，诚信生神，夸诞生惑。此六生者，君子慎之，而禹桀所以分也。

夫富贵者，则类傲之；夫贫贱者，则求柔之。是非仁人之情也，是奸人将以盗名于晻世者也，险莫大焉。故曰：盗名不如盗货。田仲、史鰌不如盗也。

## 荣辱

忧忘其身，内忘其亲，上忘其君，是刑法之所不舍也，圣王之所不畜也。

自知者不怨人，知命者不怨天；怨人者穷，怨天者无志

荣者常通，辱者常穷；通者常制人，穷者常制于人

君子道其常，而小人道其怪也

一之而可再也，有之而可久也，广之而可通也，虑之而可安也，反铅察之而俞可好也。

以治情则利，以为名则荣，以群则和，以独则足，乐意者其是邪！

短绠不可以汲深井之泉，知不几者不可与及圣人之言

## 非相

人有三不祥：幼而不肯事长，贱而不肯事贵，不肖而不肯事贤，是人之三不祥也。

人有三必穷：为上则不能爱下，为下则好非其上，是人之一必穷也；乡则不若，偝则谩之，是人之二必穷也；知行浅薄，曲直有以相县矣，然而仁人不能推，知士不能明，是人之三必穷也。

人之所以为人者何已也？曰：以其有辨也。

以近知远，以一知万，以微知明

欲观千岁，则数今日；欲知亿万，则审一二；欲知上世，则审周道；欲审周道，则审其人所贵君子

传者久则论略，近则论详，略则举大，详则举小。愚者闻其略而不知其详，闻其详而不知其大也。

度己以绳，故足以为天下法则矣；接人用拽，故能宽容，因求以成天下之大事矣。

故君子之行仁也无厌、志好之、行安之，乐言之；故言君子必辩。

小辩不如见端，见端不如见本分。小辩而察，见端而明，本分而理

相形不如论心，论心不如择术；

形不胜心，心不胜术

## 非十二子

信信、信也，疑疑、亦信也。

兼服天下之心：高上尊贵，不以骄人；聪明圣知，不以穷人；齐给速通，不争先人；刚毅勇敢，不以伤人；不知则问，不能则学，

君子能为可贵，而不能使人必贵己；能为可信，而不能使人必信己；能为可用，而不能使人必用己

不诱于誉，不恐于诽，率道而行，端然正己，不为物倾侧：夫是之谓诚君子

## 仲尼

贵而不为夸，信而不处谦，任重而不敢专。

财利至，则善而不及也，必将尽辞让之义，然后受。

福事至则和而理，祸事至则静而理。

富则广施，贫则用节。可贵可贱也

“巧而好度，必节；勇而好同，必胜；知而好谦，必贤

