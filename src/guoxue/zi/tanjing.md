# 坛经

## 原文

[参考](https://www.zhonghuadiancang.com/foxuebaodian/liuzutanjing/)

## 笔记

## 行由第一

身是菩提树，心如明镜台，时时勤拂拭，勿使惹尘埃。

菩提本无树，明镜亦非台，本来无一物，何处惹尘埃。

随所住处恒安乐。

随其心净即佛土净。

心是地，性是王。

## 般若第二

凡夫即佛。烦恼即菩提。前念迷，即凡夫；后念悟，即佛。前念著境，即烦恼；后念离境，即菩提。

## 疑问第三

念念无间是功，心行平直是德。自修性是功，自修身是德。善知识，功德须自性内见，不是布施供养之所求也。

### 定慧第四

定慧：定是慧体，慧是定用。

灯是光之体，光是灯之用。

心不住法，道即通流。心若住法，名为自缚。

## 坐禅第五

外离相为禅，内不乱为定。外若着相，内心既乱。外若离相，心既不乱。

外禅内定，是为禅定。

## 忏悔品第六

忏悔：忏者，忏其前愆。悔者，悔其后过。

凡夫愚迷，只知忏其前愆，不知悔其后过。以不悔故，前愆不灭，后过又生。前愆既不灭，后过复又生，何名忏悔？

既有正见，使般若智打破愚痴迷妄众生，各各自度。邪来正度，迷来悟度，愚来智度，恶来善度。如是度者，名为真度。

佛者，觉也。法者，正也。僧者，净也。

## 机缘品第七

诸佛妙理，非关文字。

世人外迷著相，内迷著空。若能于相离相，于空离空，即是内外不迷。若悟此法，一念心开，是为开佛知见。

开佛知见，即是出世；开众生知见，即是世间。

闻转诵是小乘。悟法解义是中乘。依法修行是大乘。

万法尽通，万法俱备，一切不染，离诸法相，一无所得，名最上乘。

## 顿渐品第八

法本一宗，人有南北。法即一种，见有迟疾。何名顿渐？法无顿渐，人有利钝，故名顿渐。

无常者，即佛性也；有常者，即一切善恶诸法分别心也。

## 护法品第九

烦恼即是菩提，无二无别。若以智慧照破烦恼者，此是二乘见解。

明与无明，凡夫见二。智者了达，其性无二。无二之性，即是实性。

## 付嘱品第十

生六识，出六门，见六尘，如是一十八界，皆从自性起用。

自性动用，共人言语，外于相离相，内于空离空。若全著相，即长邪见。若全离空，即长无明。

二道相因，生中道义。

明是因，暗是缘，明没则暗，以明显暗，以暗显明，来去相因，成中道义。

若欲成就种智，须达一相三昧，一行三昧。

其法无二，其心亦然。其道清净，亦无诸相。汝等慎勿观静，及空其心；此心本净，无可取舍，各自努力，随缘好去。

有道者得，无心者通。

后代迷人，若识众生，即是佛性；若不识众生，万劫觅佛难逢。

识自心众生，见自心佛性。欲求见佛，但识众生；只为众生迷佛，非是佛迷众生。自性若悟，众生是佛；自性若迷，佛是众生。自性平等，众生是佛；自性邪险，
佛是众生。

吾灭度后，莫作世情悲泣雨泪，受人吊问。身著孝服，非吾弟子，亦非正法。