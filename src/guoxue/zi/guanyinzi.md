# 关尹子

## 原文

[参考](https://ctext.org/wenshi-zhenjing/zhs)

## 阅读进度

## 阅读记录

2024-04-29

## 一宇

学之徇异，名析同实；得之契同，实忘异名

以不有道，故不无道；以不得道，故不失道

心一，物一，道一。三者、又合为一。不以一格不一，不以不一害一。

天下之物无不成之难而坏之易也





## 二柱

以我之精，合彼之精，两精相搏，而神应之

天地寓，万物寓，我寓，道寓。苟离于寓，道亦不立。

## 三极

天下之物，无得以累之，故本之以谦；天下之物，无得以外之，故含之以虚；天下之物，无得以难之，故行之以易；天下之物，无得以窒之，故变之以权。

圣人知我无我，故同之以仁；知事无我，故权之以义；知心无我，故戒之以礼；知识无我，故照之以智。知言无我，故守之以信

众人师贤人，贤人师圣人，圣人师万物。惟圣人同物，所以无我。

利害心愈明，则亲不睦；贤愚心愈明，则友不交；是非心愈明，则事不成；好丑心愈明，则物不契；是以圣人浑之。

云之卷舒，禽之飞翔，皆在虚空中，所以变化不穷。圣人之道则然。

## 四符

全精者、忘是非，忘得失；在此者非彼。抱神者，时晦明，时强弱；在彼者非此。

精者水，魄者金，神者火，魂者木。精主水，魄主金，金生水，故精者、魄藏之。神主火，魄主木，木生火，故神者、魂藏之。

惟精在天为寒，在地为水，在人为精；神在天为热，在地为火，在人为神；魄在天为燥，在地为金，在人为魄；魂在天为风，在地为木，在人为魂。

性者、心未萌也，无心，则无意矣

凡造化所妙，皆吾魂；凡造化所有，皆吾魄，则无有一物可役我者。

轻清者，魄从魂升；重浊者，魂从魄降

知夫此身如梦中身随情所见者，可以飞神作我而游太清。知夫此物如梦中物随情所见者，可以凝精作物而驾八荒。

是道也，能见精神而久生，能忘精神而超生。

殊不知我之生死，如马之手，如牛之翼，本无有，复无无

## 五鉴

彼以其精，此以其精，两精相搏，则神应之。

惟圣人能神神而不神于神，役万物而执其机。可以会之，可以散之，可以御之；

日应万物，其心寂然。

思者、心也，所以思之者，是意、非心，不知所以然而然。惟不知所以然而然，故其来无从，其往无在。其来无从，其往无在，故能与天地本原，不古不今。

是非、好丑、成败、盈虚，造物者运矣，皆因私识执之而有

知此说者，外不见物，内不见情

意有变，心无变；意有觉，心无觉。惟一我心，则意者、尘往来尔，事者、欻起灭尔。吾心有大常者存。

情生于心，心生于性。情、波也，心、流也，性、水也。

殊不知天地虽大，能役有形，而不能役无形；阴阳虽妙，能役有气，而不能役无气。

我之一心，能变为气，能变为形，而我之心无气无形。知夫我之一心无气无形，则天地阴阳不能役之。

道无鬼神，独往独来

能制一情者，可以成德；能忘一情者，可以契道。


## 六匕

世之人以暂见者为梦，久见者为觉，殊不知暂之所见者，阴阳之气；久之所见者，亦阴阳之气；二者皆我阴阳。孰为梦？孰为觉？

大言不能言，大智不能思

以一气生万物，犹弃发可换，所以分形。以一气合万物，犹破唇可补，所以合形。以神存气，以气存形，所以延形。合形于神，合神于无，所以隐形。

五物可以养形，无一物非吾之形；五味可以养气，无一物非吾之气。是故吾之形气、天地万物。

目自观，目无色；耳自听，耳无声；舌自尝，舌无味；心自揆，心无物。众人逐于外，贤人执于内，圣人皆伪之。




## 七釜

众人皆见之于著，不能见之于微。圣人任化，所以不化。

万物变迁，虽互隐见，气一而已。惟圣人知一而不化。

二幼相好，及其壮也，相遇则不相识。二壮相好，及其老也，相遇则不相识。


## 八筹

古之善揲蓍灼龟者，能于今中示古，古中示今；高中示下，下中示高；小中示大，大中示小；一中示多，多中示一；人中示物，物中示人；我中示彼，彼中示我

是道也，其来无今，其往无古；其高无盖，其低无载；其大无外，其小无内；其外无物，其内无人；其近无我，其远无彼。不可析，不可合，不可喻，不可思。惟其浑沦，所以为道。

一道皆道，不执之即道，执之则物

知物之伪者，不必去物。譬如见土牛、木马，虽情存牛、马之名，而心忘牛、马之实。

## 九药

勿轻小事，小隙沉舟；勿轻小物，小虫毒身；勿轻小人，小人贼国。能周小事，然后能成大事；能积小物，然后能成大物；能善小人，然后能契大人。

圣人无所见，故能无不见；无所闻，故能无不闻

善今者、可以行古，善末者、可以立本。

困天下之智者，不在智，而在愚；穷天下之辩者，不在辩，而在讷

智之极者，知智果不足以周物；故愚。辩之极者，知辩果不足以喻物；故讷。勇之极者，知勇果不足以胜物；故怯。

少言者，不为人所忌；少行者，不为人所短；少智者，不为人所劳；少能者，不为人所役

谋之于事，断之于理，作之于人，成之于天。事、师于今，理、师于古；事、同于人，道、独于己。

事有在，事言有理。道无在，道言无理。知言无理，则言言皆道。不知言无理，虽执至言，为梗为翳。

言某事者，甲言利，乙言害，丙言或利或害，丁言俱利俱害。必居一于此矣。喻道者不言。

人徒知伪得之中有真失，殊不知真得之中有真失；徒知伪是之中有真非，殊不知真是之中有真非。

